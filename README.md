Jeg har udviklet en app, der hjælper brugeren med at organisere og belønne sig selv for at fuldføre opgaver. 
I appen kan man oprette opgaver, som giver en belønning i form af penge, når de bliver markeret som udført.

Udover opgaver kan man også tilføje vaner. 
Hver vane kan have en fast frekvens, og appen holder styr på, hvor mange dage eller uger man har fulgt vanen. 
Derudover registrerer appen en streak, så man kan se, hvor mange dage i træk man har fulgt sin vane.

Den tredje side i appen fungerer som en lommepung, hvor man kan se den samlede mængde penge, man har optjent fra fuldførte opgaver. 
Her kan man også registrere nye køb, så man kan holde styr på, hvordan pengene bliver brugt. 
I en separat fane på samme side kan man se alle de transaktioner, man har lavet, 
hvilket giver et komplet overblik over både indtægter og udgifter.
